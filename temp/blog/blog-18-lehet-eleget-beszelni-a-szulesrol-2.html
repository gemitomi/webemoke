<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lehet eleget beszélni a szülésről? – 2. rész</title>

    <link rel="stylesheet" href="../CSS/blog_global.css">

    <!-- font awesome file link  ez az ikonokat hozza be-->
    <link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">

</head>
<body>
    


    <section class="section-blog-global">
        <div class="blog-global-container">
            <div class="blog-global-hero">
                <img src="../image/blog-18-hero-lehet-eleget-beszelni a szulesrol-2.png" alt="lehet-eleget-beszelni-a-szulesrol-2">
            </div>

            <div class="blog-global-face">
                <h2 class="blog-global-title">Lehet eleget beszélni a szülésről? – 2. rész</h2>
                <div class="blog-global-profile-container">
                    <div class="blog-global-profile">
                        <div class="blog-global-img-container">
                            
                        </div>
                        <div class="blog-global-text">
                            <h3>Békés Emőke</h3>
                            <p>2012. december 11.</p>
                        </div>
                    </div>
                    <div class="blog-global-button">
                        <a href="#" class="blog-global-btn">Blog</a>
                    </div>
                </div>

                <div class="blog-globale-column">
                    <div class="blog-globale-img-container">
                        <img src="../image/blog-18-lehet-eleget-beszelni-a-szulesrol-2.jpg" alt="lehet-eleget-beszelni-a-szulesrol-2"/>
                    </div>
                    <div class="blog-globale-text">
                        <p>
                            <b>A szülés javarészt egy technikailag irányítható orvosi eseménnyé vált, sok a vita a téma körül. Mit gondolsz az otthonszülésről?</b>
                        </p>
                        <p>
                            Nagyon örülök, hogy elkészült a törvényi szabályozás, és bízom abban, hogy hamarosan valóban teljesen tisztázott és megnyugtató módon válik lehetővé az anyák számára, hogy az otthonukban vagy születésházakban hozhassák a világra gyermekeiket, ha számukra nem a kórházi környezet jelenti a biztonságot. Lehet, hogy a jelenlegi szabályozás sem tökéletes még, de a lényeg az, hogy végre legálissá vált az otthonszülés, és ezzel bővülnek a szülők választási lehetőségei.
                        </p>
                        <p>
                            <i>„Azért vagyunk, hogy az anya biztonságban érezze magát”</i>
                        </p>

                    </div>
                </div>

                <p>
                    <b>Minden esetben bent lehet egy dúla a szülésen?</b>
                </p>
                <p>
                    Azt remélem, hogy az elmúlt több mint 10 éves munkának köszönhetően egyre többen ismerik már a szülészeteken azt, hogy miben is segíthet egy dúla. Az ismertség azonban nem minden esetben jelent elismertséget. Rengeteg tapasztalásra lenne még szükség ahhoz, hogy megértsék a szülésznők és az orvosok is, hogy nem ellenük, hanem mellettük vagyunk ott a szülőszobán, azért, hogy az anya minél nagyobb biztonságban érezze magát. Ahhoz azonban, hogy ilyen tapasztalatokhoz jussanak és láthassák, hogy mit teszünk és mit nem, az kellene, hogy nyitottabbak legyenek. A Békés Dúlakör dúlái mindent megtesznek annak érdekében, hogy időben kiderülhessen az anya számára, hogy hogyan állnak a dúlákhoz az egészségügyi személyzet tagjai. Még a várandósság alatt elkísérjük az anyát a választott orvosához, szülésznőjéhez. Ez a találkozás lehetőséget biztosít arra, hogy kezet fogjuk egymással, feltehessék a kérdéseiket a dúlai tevékenységgel kapcsolatosan, és hogy megbeszéljük, hogyan tudjuk a legjobban közösen kísérni az anyát.
                </p>
                <p>
                    <i>“A lényeg a személyre szóló jelenlét”</i>
                </p>
                <p>
                    <b>A dúla kizárólag csak egy anyára koncentrál, míg egy szülésznő sok esetben nem tud folyamatosan jelen lenni. Ezt tartod talán a legfontosabbnak?</b>
                </p>
                <p>
                    Igen, maga a megszakítás nélküli, személyre szóló jelenlét az egyik leglényegesebb eleme a dúlai támogatásnak. Ezt a szülésznők a legnagyobb igyekezetük mellett sem tudják biztosítani, hiszen gyakran egy időben több anya szülését is követniük kell, adminisztrálnak, vagy ha az anya ügyeletben szül, akkor válthatják is egymást. Mindemellett az anya és a dúla között azáltal, hogy a várandósság alatt is sokszor találkoznak, rendkívül mély kapcsolat alakul ki, és ettől a dúla még hatékonyabban tudja őt támogatni.
                </p>
                <p>
                    <b>A dúla szó jelentése: valakinek a segítségére lenni. Ez a segítség már a várandósság alatt elkezdődik?</b>
                </p>
                <p>
                    Igen, sőt nem egyszer előfordul, hogy még a fogantatás előtt megkeresnek nők, mert letenni vagy megbeszélni valójuk van. Azért is szoktak hozzám fordulni, mert információra van szükségük a gyermekvárásra készülődve, esetleg egy előző szülés élményét szeretnék feldolgozni. A legtöbben a várandósságuk idején keresnek dúlát, ki egy korábbi szakaszban, ki nem sokkal a szülés előtt. Bár kétségtelen, hogy ha valakivel többet találkozom, akkor azáltal, hogy jobban megismerjük egymást, az esetleges lelki gátak oldásában jobban is tudom segíteni a szülés óráiban, az úgynevezett „dúlahatás” a fent említett okok miatt (érzelmi, fizikai és informatív támogatás folyamatos jelenléttel) ugyanúgy érezhető. A várandósság idején zajló találkozások mindig az anya illetve a pár igényei szerint alakulnak, és minden alkalommal arról beszélgetünk, ami őket foglalkoztatja. Természetesen szívesen ajánlok olyan témákat átgondolásra, megbeszélésre, amelyek a tapasztalataim szerint segítik a szülővé válásra való felkészülést, mert valóban azt gondolom, hogy nem csak a szülésre érdemes készülni a gyermekvárás hónapjaiban, hanem arra a hosszú időszakra is, ami utána következik.
                </p>
                <p>
                    <i>„Egy jó dúlának széleskörű ismeretekkel kell rendelkeznie”</i>
                </p>
                <p>
                    <b>Hogyan választ dúlát egy édesanya?</b>
                </p>
                <p>
                    Leggyakrabban szimpátia alapján. Ma már sok dúlának és a dúlakörünknek is van honlapja, ahol benyomásokat lehet nyerni a személyiségünkről, szemléletünkről az írások, fotók alapján. Hozzám sokan jönnek olyanok is, akiknek az ismerősét vagy rokonát kísértem már a szülővé válásának hónapjaiban. A Békés Dúlakör tagjai rendszeresen tartanak dúla ügyeletet is, ahol az érdeklődők egyszerre több dúlával is megismerkedhetnek.
                </p>


                
            </div>

            <div class="blog-global-tags">
                <p>Címkék:</p>
                <a href="#">Olvasnivalók</a>
                <a href="#">Blog</a>
            </div>
        </div>
    </section>
</body>
</html>