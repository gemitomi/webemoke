<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Az elválasztásról</title>

    <link rel="stylesheet" href="../CSS/blog_global.css">

    <!-- font awesome file link  ez az ikonokat hozza be-->
    <link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">

</head>
<body>
    <section class="section-blog-global">
        <div class="blog-global-container">
            <div class="blog-global-hero">
                <img src="../image/public-61-hero-az-elvalasztasrol.png" alt="az-elvalasztasrol">
            </div>

            <div class="blog-global-face">
                <h2 class="blog-global-title">Az elválasztásról</h2>
                <div class="blog-global-profile-container">
                    <div class="blog-global-profile">
                        <div class="blog-global-img-container">
                            
                        </div>
                        <div class="blog-global-text">
                            <h3>Békés Emőke</h3>
                            <p>2007. november 06.</p>
                        </div>
                    </div>
                    <div class="blog-global-button">
                        <a href="#" class="blog-global-btn">Publikációim</a>
                    </div>
                </div>

                <div class="blog-globale-column">
                    <div class="blog-globale-img-container">
                        <img src="../image/public-61-az-elvalasztasrol.png" alt="az-elvalasztasrol">
                    </div>
                    <div class="blog-globale-text">
                        <p>
                            <b>Kedves Emőke!</b>
                        </p>
                        <blockquote>
                            <i>agy szükségem lenne egy szakember segítségére. Az én problémám az elválasztás és az éjszakai alvás.
                                Van egy gyönyörű kétéves kislányom, aki borzasztóan ragaszkodik a cicihez. Már alig van tejem, és sokszor kellemetlen érzés, amikor cicizik, úgy érzem, kifogytam. Nagyon szeretném leszoktatni róla, de nem sikerül. Hiába próbálkoztam mindenfélével, sikertelenül. És gondolom, amíg szopik, addig nem is fogja átaludni az éjszakát. Sajnos 2-3-szor is ébred, és csak a cicire nyugszik meg.</i>
                        </blockquote>
                        
      
                    </div>
                </div>
                <blockquote>
                    <i>Csak cicivel alszik el, ezért az ebéd utáni alváshoz is követeli. Azt már elértem, hogy nappal „csak úgy” már nem kéri, csak alváshoz.
                        <br/>Úgy érzem, hogy helyben topogok.
                        <br/>Segíts, mit csináljak, hogy magától elaludjon? Olyan keservesen sír, ha nem veszem ki, és nem adok neki anyatejet. Éjszaka hogy hagyjam sírni? Meddig sírjon?
                        <br/>Hogy szoktassam le a ciciről?<br/>
                        <br/>
                        Este elalszik, és kb. két óráig alszik, utána cici, és akkor már mellettem alszik, nem alszik vissza a kiságyban. Amúgy gyönyörűen fejlődik, kicsi versecskéket is mond, de aludni és enni nem szeret.
                        <br/>Kérlek, segíts! Már nem olyan kicsi, biztos nem sérül a lelke, ha nem kap több cicit.
                        <br/>Válaszodat előre is köszönöm és nagyon várom!<br/>
                        <br/>Üdvözlettel<br/>Szandra</i>
                </blockquote>
                <p>
                    <b>Kedves Szandra!</b>
                </p>
                <p>
                    A természetes elválasztás, azaz annak a lehetőségnek a biztosítása, hogy a kisbaba magától hagyja abba a szopást, a leggyengédebb módszer a baba számára. Mint ahogy nagyon különböző időpontokban kezdenek fogzani, állnak fel vagy indulnak el a babák, így az is tág határok közt mozog, hogy melyik babának mennyi ideig van igénye a szopásra.
                </p>
                <p>
                    A hosszú szoptatásnak testi és érzelmi szempontból is vannak előnyei. Az anyatejben található vitaminok és ásványi anyagok biztosítják a baba immunvédelmét, a szoptatás nyújtotta testközelség, a szem- és testkontaktus pedig nyugodtabbá és élvezetesebbé teheti a mindennapjait.
                    <br/>Mindemellett az anyában is támadhat igény a szoptatás befejezésére. Ennek többféle oka is lehet. Leggyakrabban az alváshiány és az állandó készenlét szokott az okok között szerepelni, de bármi legyen is az, érdemes a mélyére nézni, és körbejárni, hogy a szoptatás befejezése-e az adott helyzetben az egyetlen vagy a legjobb megoldás.
                </p>
                <p>
                    Amennyiben emellett döntesz, a legfontosabb talán az, hogy ez türelmesen és lassan történjen. Az elválasztás időszakában különösen fontos, hogy sok időt foglalkozz vele, így ne azt élje meg a kislányod, hogy a személyedet és a figyelmedet is egyszerre vonod meg tőle.
                    <br/>Nappal sokat segíthet, ha a baba éhség- és szomjúságérzetét figyelve, rendszeresen ajánlasz fel neki enni- és innivalót. Sok gyermeknél beválik a figyelemelterelés vagy a halasztás módszere, ez utóbbi azonban csak akkor működik jól, ha a kislányod már elég idős ahhoz, hogy várni tudjon, és ha nem érzi azt, hogy a halasztással csak távolabb akarod tartani magadtól.
                    <br/>Az apa is sokat tud segíteni az elválasztásban azzal, ha pl. ő fekteti le, vagy éjjel ő segít a babának abban, hogy vissza tudjon aludni.
                </p>
                <p>
                    Azt írod, hogy nappal már nem is igényli a kislányod a szoptatást, csak az elalváskor.
                    <br/>Az éjszaka átalvásához egyfajta agyi érettség szükséges. Amikor a baba alvása egy felületesebb szakaszban van, akkor könnyen felébred, és ha ilyenkor szopik, akkor az anyatejben található nyugtató hatású prolaktin segíti őt abban, hogy könnyebben visszaaludjon. A gyermek növekedésével egyébként ezeknek a felületes alvási szakaszoknak az ideje csökken, hároméves korban pl. a teljes alvásidő kb. 30%-át jellemzi.
                    <br/>Ha elfogadod azt, hogy a mellen való elalvás természetes jelenség, és a gyermeked elemi szükséglete a gyakori testkontaktus, akkor az alváshiány csökkentésében segíthet az együtt alvás. Ennek többek között az az előnye, hogy a felébredt baba hamar megnyugvást talál a szinte félálomban lévő anyja karjaiban, így mindannyian jobban és többet pihennek.
                    <br/>A családi ágy azonban nem válik be mindenkinek. Van olyan, hogy a szülők nem akarják megosztani az ágyukat nap mint nap a gyermekükkel. Ez is természetes igény.
                    <br/>Mivel a leveledből úgy tűnik, hogy a kislányod még nagyon vágyik a veled való szoros testkontaktusra, érdemes áthidaló megoldásként az ágyad mellé tenni az ő ágyát. Így a babád elérhető közelségben van, mégis a saját ágyában.
                </p>
                <p>
                    Ha úgy döntesz, hogy szeretnéd leszoktatni az éjszakai szopásról, mert – mint írod – már kellemetlen neked, akkor különösen nagy jelentősége van annak, hogy az este nyugodt, meghitt hangulatban teljen. Mesélj, énekelj neki, és a lámpaoltás után se hagyd magára! Ha kéri a szopit, nyugodt hangon mondd meg neki, hogy nem lehet, de biztosítsd arról, hogy ott maradsz vele, vigyázol rá és nagyon szereted. Simogasd, fogd meg a kezét! Ha neked nem sikerülne az elaltatás, mert erősen kapcsolódik hozzád a szopásélmény, akkor az apukája bújjon mellé, és ő altassa el.
                </p>
                <p>
                    Akár az elválasztás, akár a további szoptatás mellett döntesz, fontos, hogy megnyugodj, és bízz abban, hogy a nektek leginkább megfelelően cselekszel.
                </p>
                <p>Emőke</p>



                <p>
                    <a href="https://nlc.hu/baba/20071106/az_elvalasztasrol/">https://nlc.hu/baba/20071106/az_elvalasztasrol/</a>
                </p>
            </div>

            <div class="blog-global-tags">
                <p>Címkék:</p>
                <a href="#">Olvasnivalók</a>
                <a href="#">Publikációim</a>
            </div>
        </div>
    </section>
</body>
</html>