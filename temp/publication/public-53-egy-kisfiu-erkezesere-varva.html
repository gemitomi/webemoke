<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Egy kisfiú érkezésére várva</title>

    <link rel="stylesheet" href="../CSS/blog_global.css">

    <!-- font awesome file link  ez az ikonokat hozza be-->
    <link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">

</head>
<body>
    <section class="section-blog-global">
        <div class="blog-global-container">
            <div class="blog-global-hero">
                <img src="../image/public-53-hero-egykisfiu-erkezesere-varva.png" alt="egy-kisfiu-erkezesere-varva">
            </div>

            <div class="blog-global-face">
                <h2 class="blog-global-title">Egy kisfiú érkezésére várva</h2>
                <div class="blog-global-profile-container">
                    <div class="blog-global-profile">
                        <div class="blog-global-img-container">
                            
                        </div>
                        <div class="blog-global-text">
                            <h3>Békés Emőke</h3>
                            <p>2008.  március 11.</p>
                        </div>
                    </div>
                    <div class="blog-global-button">
                        <a href="#" class="blog-global-btn">Publikációim</a>
                    </div>
                </div>

                <div class="blog-globale-column">
                    <div class="blog-globale-img-container">
                        <img src="../image/public-53-egy-kisfiu-erkezesere-varva.jpg" alt="egy-kisfiu-erkezesere-varva">
                    </div>
                    <div class="blog-globale-text">
                        <p>
                            <b>Itt ülök a számítógépemnél. Most nem levélre válaszolok, az élet írja a következő cikket. Még nem tudom, milyen hosszú lesz, ha holnap szüléshez megyek, a leadásig már nem is tudom befejezni. Akkor majd a jövő héten mesélem tovább Nóri történetét.</b>
                        </p>
                        <p>
                            Szombat este van.
                        </p>
                        <p>
                            Az anya kedden töltötte be várandósságának 40. hetét, és már nagyon szeretné a karjában tartani a kisbabáját.
                        </p>
                        
      
                    </div>
                </div>
                <p>
                    Bennem is nő a várakozás. Izgalmas nap volt a mai, vonattal utaztunk vidékre a családomhoz. Nem laknak messze, és sűrű a vonatközlekedés, mégis tétován álldogáltam a pályaudvaron, hisz délelőtt hívott Nóri, hogy éjjel már elég erős méhösszehúzódásai voltak. Indulás előtt újra beszéltünk, és biztatott, hogy menjek nyugodtan, estére még mozijegyük van.
                </p>
                <p>
                    Az úton a monoton zakatolás hamar arra csábított, hogy lehunyjam a szemem. Nem aludtam el, a szülés közeledtével már olyan készenléti állapotban vagyok, amely ezt nem engedi, de jólesett, hogy a gondolataimba mélyedhetek.
                </p>
                <p>
                    Felidéződött bennem, amikor megismertem az anyát. Jelentkezett a dúlaképzésre, és már ott megkedveltük egymást. Egy szép napon felhívott, hogy babát vár, és szeretné, ha mellette lennék, amikor szül. Örömmel mondtam igent, így ő már a második dúlatársam, akit kísérhetek.
                </p>
                <p>
                    Remélem, az ő kisbabája nem tréfál meg úgy, mint a hét elején Szofi, akit hétfőn hajnalban a nagy szél hozott viharos gyorsasággal. A mamájának még arra sem volt ideje, hogy a szülésznőjét és engem értesítsen, csak akkor hívott, amikor már mellette szuszogott a kisbabája.
                </p>
                <p>
                    Milyen boldog voltam! Semmi csalódottság nem volt bennem amiatt, hogy lemaradtam a születéséről, ujjongtam a konyhában, és rögtön elmeséltem a kislányomnak, hogy megszületett a kisbaba!
                </p>
                <p>
                    A hét elején és a hét végén is egy születés? Talán így lesz…
                </p>
                <p>
                    A családi ünnep vidám volt és töltekezős. Sokan vagyunk, és sajnos nem találkozunk eleget az utóbbi időben, így ilyenkor mindenki mesél, gyakran egyszerre. Ezért aztán nem hagyatkoztam csak a fülemre, gyakran pillantottam a telefonom kijelzőjére is.
                    <br/>Azért este megnyugvás volt leszállni a Nyugati pályaudvaron, így már biztos vagyok abban, hogy ha szükség van rám, azonnal indulni tudok. A táskám napok óta be van készítve az autómba. Dorka lányom holnapi bulijára már megtörténtek az előkészületek. A gyerekek elcsendesedtek, lefeküdtek. A konyhában – hála a férjemnek – már fő a húsleves.
                </p>
                <p>
                    Lezuhanyozom, aztán aludni térek. Hátha…
                </p>
                <p>
                    A gondolataim már körülöttük járnak.
                </p>
                <p>
                    Várakozom.
                </p>
                <p>
                    Egy kisfiú érkezésére. 
                </p>


                
            </div>

            <div class="blog-global-tags">
                <p>Címkék:</p>
                <a href="#">Olvasnivalók</a>
                <a href="#">Publikációim</a>
            </div>
        </div>
    </section>
</body>
</html>