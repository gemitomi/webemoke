<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Van-e feladata az apának a szülőszobán?</title>

    <link rel="stylesheet" href="../CSS/blog_global.css">

    <!-- font awesome file link  ez az ikonokat hozza be-->
    <link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>
<body>
    
    <section class="section-blog-global">
        <div class="blog-global-container">
            <div class="blog-global-hero">
                <img src="../image/public-13-hero-van-e feladata-az-apanak-a-szuloszoban.png" alt="van-e feladata az apanak a szuloszoban">
            </div>

            <div class="blog-global-face">
                <h2 class="blog-global-title">Van-e feladata az apának a szülőszobán?</h2>
                <div class="blog-global-profile-container">
                    <div class="blog-global-profile">
                        <div class="blog-global-img-container">
                            
                        </div>
                        <div class="blog-global-text">
                            <h3>Békés Emőke</h3>
                            <p>2009. szeptember 18.</p>
                        </div>
                    </div>
                    <div class="blog-global-button">
                        <a href="#" class="blog-global-btn">Publikációim</a>
                    </div>
                </div>

                <div class="blog-globale-column">
                    <div class="blog-globale-img-container">
                        <img src="../image/public-13-van-e-feladata-az-apanak-a-szuloszoban.jpg" alt="van-e feladata az apanak a szuloszoban">
                    </div>
                    <div class="blog-globale-text">
                        <blockquote>
                            <b><i>Kedves Emőke!</i></b>
                        </blockquote>
                        <br/>
                        <blockquote>
                            <i>"Lassan közeledik a szülésem időpontja, már alig várjuk, hogy megláthassuk a kisfiunkat.<br/>
                                A férjemmel apás szülésre készülünk. A kórházban, ahová majd megyünk, a múlt héten volt lehetőségünk arra, hogy megnézzük a szülőszobát. Ezen a szülésre felkészítő alkalmon azt is elmondta a szülésznő, hogy az apukáktól a vajúdás alatt miben kérnek majd segítséget, például, hogy fogják a ctg fejét a mama pocakján, azért, hogy az el ne mozduljon, vagy hogy mérjék a méhösszehúzódások között eltelt időt.<br/>
                            </i>
                        </blockquote>
      
                    </div>
                </div>
                <blockquote>
                    <i>Én úgy érzem, hogy a párom ettől inkább csak megijedt, hiába viccelődött a szülésznő, hogy a papáknak is feladatot kell adni, mert nekik is ki kell venni a részüket a munkából. A férjemet nyomasztja, hogy mi lesz, ha izgalmában nem tud majd ezeknek az elvárásoknak megfelelni, miközben azt sem tudja, hogy nekem hogyan tud ott segíteni.
                        Van-e feladata az apának a szülőszobán?<br/>
                        Erre persze nem tudtam neki egyelőre konkrét választ adni, most úgy érzem, hogy nekem az a legfontosabb, hogy ott legyen velem a vajúdás óráiban és ne legyek egyedül. Neked biztos sok tapasztalatod van arról, hogy hogyan lehet jól segíteni, tudnál tanácsolni neki valamit?"<br>
                        <br/>Válaszodat előre is köszönöm!<br>Erika</i>
                </blockquote>
                <p>
                    <b>Kedves Erika!</b>
                </p>
                <p>
                    Nem először hallok arról, hogy „az apának feladata, dolga van” a szülőszobán. Ezzel egyáltalán nem értek egyet. Az apa ugyanis nem azért van jelen a szülőszobán, hogy a személyzetnek segítsen, hanem azért, hogy a párjával együtt részese lehessen egy felemelő, csodálatos élménynek, a gyermeke megszületésének.
                </p>
                <p>
                    Mára már a legtöbb helyen elfogadottá vált az apák jelenléte a szülőszobán. Az ott dolgozók többsége elismeri azt, hogy ez fontos a pár érzelmi állapota, az egymáshoz és a babához fűződő viszonyuk szempontjából, abban azonban gyakran kevés támogatást kapnak az apák, hogy ők maguk is biztonságban érezhessék magukat és ezáltal jól tudják segíteni a párjukat.
                </p>
                <p>
                    Pedig a lényeg szerintem pont ez lenne. Az apák számára ugyanis a kórház egy ismeretlen, nyugtalanságot keltő hely, ahol sok minden növelheti a szorongásukat. Egy előttük eddig ismeretlen folyamatnak a tanúi, melyben természetszerűleg aggódnak a párjukért és a születendő gyermekükért. Nem mindig biztosak abban, hogy ami történik, az normális-e, de bizonytalanságot kelthet bennük akár az is, hogy nem tudják, hol helyezkedjenek el úgy, hogy segíteni is tudjanak, de „útban” se legyenek.<br/>
                    Szorongásukat a személyiségüktől függően többféle módon kezelik.
                </p>
                <p>
                    Vannak olyanok, akik ebben a helyzetben egyfolytában beszélnek, humorizálnak, vagy éppen a jelenlévő orvossal elegyednek beszédbe mindenféléről. Akadnak olyanok is, akik próbálják elbagatellizálni azt, amiről a vajúdó párjuk számol be (“Nem olyan nagy ügy ez, meg tudod te ezt csinálni, drágám!”), de az is lehet, hogy úrrá lesz rajtuk a félelem, és negatív üzeneteikkel csak nehezítik a párjuk vajúdását. („Mintha ritkulnának a fájásaid, az előbb már sokkal sűrűbbek voltak!”)
                </p>
                <p>
                    Lehet, hogy a kórházi személyzet úgy gondolja, hogy segítség lehet az apának az, ha feladatot kap, de a tapasztalataim azt mutatják, hogy a CTG görbét és a magzati szívhangot digitálisan kijelző műszert meredten figyelő apák általában egyáltalán nem nyugodtak, ami nem is csoda, hiszen nem értenek hozzá és nem is kell tudniuk értékelni azt, amit ezen a görbén látnak.<br/>
                    De még talán ennél is nagyobb baj az, hogy eközben nem tudnak teljes figyelmükkel a párjuk felé fordulni, hanem egyfajta megfigyelői szerepbe kényszerülnek.<br/>
                    Természetesen komoly segítséget jelenthet az anyának, ha a párja masszírozza a derekát, tartja őt a vajúdás közben, vagy odafigyel arra, hogy rendszeresen itallal kínálja, de a legnagyobb segítséget mégis az odaforduló, szeretetteljes jelenlétük adja.
                </p>
                <p>
                    Ha egy apa érzelmileg tudja támogatnia párját, akkor egészen biztosan nagyon sokat tesz azért, hogy a folyamat jól haladjon. A testi érintés, a simogatás, a csók ugyanis az oxytocin nevű hormon felszabadulását idézi elő a nő szervezetében és – mint tudjuk – ennek a hormonnak a jelenléte elengedhetetlen a hatékony méhösszehúzódásokhoz. (lásd korábbi cikkem: Lehet-e oxitocin nélkül szülni? » )
                </p>
                <p>
                    Felejthetetlen emlékként hordozom magamban azokat a szüléskíséréseket, ahol láthattam, micsoda segítő erő az apa érzelmi támogatása. Éppen ezért úgy gondolom, hogy nem az apáknak , hanem a többi jelenlévő segítőnek van feladata a szülőszobán.
                </p>
                <p>
                    Nekem dúlának például ezek közül az egyik legfontosabb az, hogy egyrészt mentesítsem az apát azoktól a tennivalóktól, amelyek szorongást kelthetnek benne vagy elvonják a figyelmét a párjáról, másrészt pedig az, hogy olyan biztonságot nyújtsak mindkettőjük számára, melyben a kórházi keretek között is meg merik engedni maguknak, hogy kifejezzék az egymás iránti érzéseiket, és így mélyebben, szeretetteljesebben élhessék át a kisbabájuk megérkezését.<br/>
                    Amennyiben a férjed szorong attól, hogy esetleg olyan feladatot kap, aminek nem tud vagy nem akar megfelelni, jó, ha előre beszéltek erről a szülésznővel, orvossal.
                </p>
                <p>
                    Szorongásoktól mentes, intim, mindkettőtök számára felejthetetlen szülést kívánok!
                </p>
                <p>Emőke</p>

                <p>
                    <a href="https://nlc.hu/baba/20090915/_van-e_feladata_az_apanak_a_szuloszoban/">https://nlc.hu/baba/20090915/_van-e_feladata_az_apanak_a_szuloszoban/</a>
                </p>
            </div>

            <div class="blog-global-tags">
                <p>Címkék:</p>
                <a href="#">Olvasnivalók</a>
                <a href="#">Publikációim</a>
            </div>
        </div>
    </section>

</body>
</html>